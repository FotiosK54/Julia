---
title: 'Kinesiotaping'
date: 2018-11-18T12:33:46+10:00
draft: false
weight: 1
heroHeading: 'Kinesiotaping'
heroSubHeading: 'Είναι μία μέθοδος θεραπευτικής περίδεσης.'
heroBackground: 'work/work1.jpg'
thumbnail: 'work/work1-thumbnail.jpg'
images: ['technics/kin1.jpg', 'technics/kin2.jpg', 'technics/kin3.jpg', 'technics/kin4.jpg', 'technics/kin5.jpg', 'technics/kin6.jpg',  'technics/kin7.jpg']
---

Είναι μία μέθοδος θεραπευτικής περίδεσης (taping) που χρησιμοποιεί μία ειδική ελαστική ταινία η οποία είναι υποαλλεργική, αδιάβροχη, δεν περιέχει κάποια φαρμακευτική ουσία, αφαιρείται εύκολα και διαρκεί μέχρι και 3-5 μέρες.
Οι τέσσερις βασικές λειτουργίες της μεθόδου είναι:

    - Αποκατάσταση μυϊκής λειτουργίας και βελτίωση μυϊκής απόδοσης
    - Προώθηση της λεμφικής και αιματικής κυκλοφορίας
    - Μείωση του πόνου
    - Διόρθωση της κακής ευθυγράμμισης των αρθρώσεων


Ανακαλύφθηκε στα τέλη του 1970 από τον Γιαπωνέζο χειροπράκτη και κινησιολόγο Dr. Kenso Kase, και έκτοτε θεωρείται η καλύτερη μορφή taping κυρίως στον αθλητισμό. Η ταινία έχει την ικανότητα να διατείνεται έως και 140% και έτσι επιτρέπει πλήρη τροχιά κίνησης του μέλους και λειτουργικότητα. Η διατατικότητα της ταινίας είναι και το ιδιαίτερο χαρακτηριστικό της καθώς της επιτρέπει να τεντώνεται κατά την εφαρμογή. Η ταινία εφαρμόζεται σε θέση διάτασης του μυός. Με την επαναφορά του μυ στη θέση ηρεμίας, θα δημιουργηθούν κάποιες πτυχές, οι οποίες ανυψώνουν το δέρμα και έτσι επιτρέπεται στο αίμα και στη λέμφο να κινούνται φυσιολογικά, βοηθώντας στην απορρόφηση ενός οιδήματος. Παράλληλα, αποσυμπιέζει τους υποδoχείς του πόνου, συμβάλλοντας ουσιαστικά στη μείωσή του πόνου. Ένα από τα πιο σημαντικά χαρακτηριστικά της μεθόδου είναι η «ευελιξία» των θεραπευτικών δράσεων της. Ανάλογα με το πώς, που και με τι τάση θα εφαρμοστεί η ταινία, θα αλλάξει το επιθυμητό θεραπευτικό αποτέλεσμα. Υπάρχει μία πληθώρα εφαρμογών Kinesio Taping® που μπορούν να χρησιμοποιηθούν από τον θεραπευτή ανάλογα με την πάθηση και τον σκοπό που θέλει να επιτύχει.

Ενδεικτικά αναφέρονται ορισμένες περιπτώσεις όπου η λειτουργική περίδεση Kinesio Taping® έχει θεραπευτικά οφέλη:

    - Αυχενικό σύνδρομο, Οσφυαλγία
    - Επιγονατιδομηριαίο πόνο, Χονδροπάθεια επιγονατίδας
    - Αθλητικές κακώσεις
    - Διάστρεμματα
    - Αιμάτωμα, Οίδημα μετεγχειρητικό ή μετατραυματικό
    - Λεμφοίδημα
    - Τενοντοπάθειες άνω και κάτω άκρων
    - Πόνους μυών και αρθρώσεων
    - Αστάθειες αρθρώσεων
    - Νευρολογικές διαταραχές

