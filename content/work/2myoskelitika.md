---
title: 'Αποκατάσταση μυοσκελετικών προβλημάτων'
date: 2018-11-18T12:33:46+10:00
draft: false
weight: 2
heroHeading: 'Modern Hospital Design'
heroSubHeading: 'Designing a new modern hospital wing'
heroBackground: 'https://source.unsplash.com/iqGtaQnk3VM/1600x400'
thumbnail: 'https://source.unsplash.com/iqGtaQnk3VM/600x400'
images: ['https://source.unsplash.com/random/400x600/?nature', 
'https://source.unsplash.com/random/400x300/?travel','https://source.unsplash.com/random/400x300/?architecture','https://source.unsplash.com/random/400x600/?buildings','https://source.unsplash.com/random/400x300/?city','https://source.unsplash.com/random/400x600/?business']
---


    Αυχενικό σύνδρομο-Αυχενοβραχιόνιο σύνδρομο
    Οσφυαλγία-Ισχιαλγία
    Παθήσεις μεσοσπονδυλίου δίσκου (προβολή, κήλη)
    Εκφυλιστική σπονδυλοαρθρίτιδα
    Οστεοπόρωση
    Σκολίωση-Κύφωση

Οι παθήσεις της σπονδυλικής στήλης είναι το πιο κοινό πρόβλημα για το οποίο ο ασθενής θα προσέλθει στο φυσικοθεραπευτήριο. Ειδικά όταν αναφερόμαστε στον όρο «αυχενικό σύνδρομο» ή «οσφυαλγία» η συχνότητα εμφάνισης είναι πολύ μεγάλη πλησιάζοντας το 75-80% μετά από κάποια ηλικία. Τα αίτια που μπορούν να προκαλέσουν πόνο στην μέση ή τον αυχένα είναι πάρα πολλά με συχνότερη την εκφύλιση μεσοσπονδυλίου δίσκου. Η εμφάνιση των προβλημάτων αυτών έχει αυξηθεί τα τελευταία χρόνια και εμφανίζεται και σε νεότερες ηλικίες, με πιο πιθανή αιτία την καθιστική ζωή και την πολύωρη εργασία / μελέτη μπροστά σε ηλεκτρονικό υπολογιστή. Τα στατικά φορτία που δημιουργούνται κυρίως στην καθιστική θέση (ειδικά όταν είναι λανθασμένη) δημιουργούν με την πάροδο των χρόνων μεγάλες μηχανικές πιέσεις και φθορές στους μεσοσπονδύλιους δίσκους με αποτέλεσμα να εμφανίζονται προβολές ή  κήλες. Όταν ο δίσκος εκφυλιστεί, το διάστημα ανάμεσα στους σπονδύλους στενεύει (στένωση μεσοσπονδύλιου διαστήματος), οι σπονδυλικές αρθρώσεις αρχίζουν και αλλοιώνονται, παράγονται οστεόφυτα και πλέον δημιουργείται η «εκφυλιστική σπονδυλοαρθροπάθεια». Σε πολλές περιπτώσεις συνυπάρχει και πίεση κάποιας νευρικής ρίζας με αποτέλεσμα να προκαλούνται συμπτώματα στα άκρα όπως μουδιάσματα, πόνος ή και μυϊκή αδυναμία.
Η φυσικοθεραπεία στις παθήσεις αυτές περιλαμβάνει φυσικοθεραπευτικά μέσα για την μείωση του πόνου, μάλαξη ή τεχνικές μυοπεριτονιακής απελευθέρωσης και θεραπεία triggerpoints, διατάσεις και ασκήσεις για βελτίωση της στάσης, καθώς και εκπαίδευση και εργονομία του ασθενή στις καθημερινές δραστηριότητες. Επίσης η μέθοδος McKenzie έχει πολύ καλά αποτελέσματα και είναι παγκοσμίως διαδεδομένη για την αντιμετώπιση των παθήσεων της σπονδυλικής στήλης κυρίως στα προβλήματα δίσκων και στα σύνδρομα στάσης.
Σε άτομα που εμφανίζουν σκολίωση ή κύφωση, είτε οφείλεται σε κακή στάση είτε είναι εκ γενετής, η φυσικοθεραπεία μπορεί να βοηθήσει κυρίως με την εφαρμογή ασκήσεων ελαστικότητας και διατάσεων, αλλά και με την διόρθωση της στάσης και την εκπαίδευση του ασθενή προσπαθώντας να διορθώσει την παραμόρφωση αν είναι εφικτό και να επιβραδύνει την προοδευτική επιβάρυνση του σκελετού.
Στην περίπτωση της οστεοπόρωσης όπου έχουμε χαμηλή οστική μάζα και φθορά της αρχιτεκτονικής του οστού, είναι σημαντικό να εφαρμοστεί ένα κατάλληλο πρόγραμμα άσκησης με σκοπό να διατηρήσει τα υπάρχοντα επίπεδα οστικής μάζας και να μειώσει τον ρυθμό απώλειας της οστικής πυκνότητας, αλλά και να αποτρέψει τις πτώσεις άρα και τα πιθανά κατάγματα. Το πρόγραμμα άσκησης θα είναι εξατομικευμένο και θα έχει σαν στόχο την αύξηση της μυϊκής δύναμης και ελαστικότητας, την βελτίωση της ισορροπίας και της στάσης του σώματος (αποφυγή κύφωσης).
