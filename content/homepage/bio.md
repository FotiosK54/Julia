---
title: 'Σχετικά με εμάς'
weight: 2
background: ''
button: 'Βιογραφικό'
buttonLink: 'bio'
---

Το Κέντρο Φυσικοθεραπείας PHYSIOSTIRIXIS αποτελεί μία σύγχρονη μονάδα αποκατάστασης και λειτουργεί σε έναν καινούργιο και άνετο χώρο, παρέχοντας φυσικοθεραπευτικές υπηρεσίες υψηλού επιπέδου με υπεύθυνο, επιστημονικό και ανθρώπινο τρόπο. Είναι εξοπλισμένο με μηχανήματα υψηλής τεχνολογίας που αντικατοπτρίζουν τις τελευταίες εξελίξεις στο χώρο της φυσικοθεραπείας και εγγυώνται γρήγορα και ασφαλή θεραπευτικά αποτελέσματα.

Κύριο μέλημά μας είναι η συνεχής επιστημονική κατάρτιση γύρω από τις σύγχρονες τάσεις στο χώρο της φυσικοθεραπείας, καθώς και η χρήση τεχνικών και μέσων που είναι κλινικά τεκμηριωμένα και αποδεκτά από την παγκόσμια επιστημονική κοινότητα.

Βασικός μας στόχος είναι η συνολική προσέγγιση και υποστήριξη του ασθενή, καθώς κάθε μυοσκελετικό ή νευρολογικό πρόβλημα έχει τόσο σωματικές όσο και ψυχικές συνιστώσες. Ο ασθενής ενημερώνεται σχετικά με τα αίτια του προβλήματος που αντιμετωπίζει, αλλά και τους στόχους της θεραπείας. Επίσης εκπαιδεύεται σε ειδικές θεραπευτικές ασκήσεις καθώς και στο σωστό τρόπο εκτέλεσης των καθημερινών του δραστηριοτήτων, ώστε να προλαμβάνει πιθανά προβλήματα στο μέλλον. Είναι σημαντικό ο ασθενής να αποκτήσει έναν ενεργό ρόλο και να κατανοήσει πόσο καθοριστική είναι η συμμετοχή του στο πρόγραμμα της φυσικοθεραπείας, ώστε να επιτευχθεί ένα λειτουργικό θεραπευτικό αποτέλεσμα με διάρκεια στο χρόνο.
